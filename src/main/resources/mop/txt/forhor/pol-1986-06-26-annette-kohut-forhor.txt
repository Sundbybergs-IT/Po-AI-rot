Protokoll fört vid förhör med Anette Kohut, född Boende tel: Förhöret hållet på Försäkringsbolaget Skandia torsdagen den 26 juni 1986 med början kl 14.30.
Förhörsledare krinsp Tor Petrell.

Anette Kohut tjänstgör som väktare på Securitas och förhöret avser fredagen den 28 februari 1986 då hon tjänstgjorde i receptionen på Skandia.

F= Förhörsledare
K= Kohut

F: Kommer du ihåg den här fredagen den 28:e, när du började då i repeptionen?
K: Jag började kvart i fem på eftermiddagen,16.45.
F: Ja, och du slutar?
K: Ja, egentligen slutar jag kvart i nio men i och med att jag hade gjort upp med den andra väktaren, nattväktaren som skulle lösa av mig kvart i nio att han skulle få komma elva.
F: Ja, vem var det?
K: Det var Henry Olofsson . Det här hade vi gjort upp sinsemellan så Securitas visste inte om det och därför visste inte dom heller våra tider. Och han kom omkring klockan elva.
F: Får jag fråga här, tiden 16:45 till 20.45 vem tjänstgjorde mer än du i receptionen?
K: Det var jag och Anna-Lisa Gahn. Där har jag sagt fel till den som förra som förhörde mig, för jag sade nämligen Ann-Sofi Olofsson, jag var bombsäker på att detvar hon. Men sedanhar jag fått reda på av henne att det inte var hon utan det var Anna-Lisa Gahn .
Hon är nattväktaren, hon jobbar tillsammans med Henry Olofsson. Men hon fick hoppa in istället, hon hade tydligen bytt.
F: Jaha, så hon tjänstgjorde också då kl 16.45-20.45.
K: Ja.
F: Och sedan fortsatte hon från 20.45 .
K: Till kvart över åtta på morgonen.