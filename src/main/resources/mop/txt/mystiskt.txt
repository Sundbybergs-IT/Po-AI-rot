Mårten Palme begav sig till föräldrahemmet efter mordet, troligen för att hämta Olof Palmes dagbok.
Knappt två veckor efter mordet tillsatte utredningen en särskild analysgrupp som skulle undersöka om makarna Palme hade varit övervakade före mordet.
Gruppen dominerades av säkerhetspoliser och leddes av Berth Melén, kriminalkommissarie vid Säpo. En dryg månad senare återkom gruppen med en rapport.
Slutsatsen var att Olof Palme förmodligen varit övervakad dygnet före mordet av två eller tre personer förutom mördaren.
Säkerhetspolisen bedrev en underrättelseoperation i centrala Stockholm under mordnatten som benämndes Cosi fan tutte.